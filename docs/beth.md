 ב 
באגט – המוציא וברכת המזון אף שכולו קשה ונכסס.
באגט טוסט – המוציא וברכת המזון.
 באגט קראנצ' – מזונות ועל המחיה1. אם קבע סעודתו (216 גרם) המוציא וברכת המזון, כולל נטילת ידיים עם ברכה.
באגסי (חטיפי העמק) – מזונות ועל המחיה. אחוזי הדגן שבו הם כ-55 אחוז, ולכן כדי לברך על המחיה צריך לאכול כ-30 גרם וטוב להחמיר ולאכול כ-40 גרם.
באולינג (חטיף מקמח תירס) – שהכל ונפשות.
באלי (חטיפים ממין דגן) – מזונות ועל המחיה.
באפי (חטיף מקמח תירס) – שהכל ונפשות.
בבקו (פרי שצבעו ירוק – צהוב, צורתו מאורכת, דומה בגידולו לפפאיה) – אדמה ונפשות.
בואנו (חטיף שוקולד) - שהכל ונפשות.
בובי (חטיף מקמח תירס) – שהכל ונפשות.
בוגי – שהכל ונפשות.
בוטו (פרי אקזוטי, צבעו ירוק, מקורו באפריקה) – אדמה ונפשות.
בוטן אמריקאי - מזונות. ברכה אחרונה, ראה אלמנדוס.
בוטנים – בורא פרי האדמה גם כשאינם קלויים.
בוטנים ממתק - אדמה ונפשות. 
בוטנים מסוכרים – אדמה ונפשות.
בולי (חטיף תירס ובוטנים) – שהכל ונפשות.
בום (וופל מצופה) – מזונות. לענין ברכה אחרונה, אם אכל 70-80 גרם, יברך על המחיה, פחות מזה יברך נפשות, ע"ע ערך וופלים2.
בום (חטיף מקמח תפוח אדמה) – שהכל ונפשות.
בונבון (חטיף וופלה ממולא בקרם) – מזונות. אין רגילות לאכול כמות כה גדולה כדי שיהא ניתן לברך על המחיה, מאידך גם אין רגילות לאכול כמות כזו שיהיה שיעור כזית רק במילוי. אך ניתן לצרף את המילוי לוופלה ולברך בורא נפשות לדעת רבים מהפוסקים. לשם כך צריך לאכול 2-3 יחידות.
בונביס (חטיף מקמח תירס עם אגוזים ושוקולד) – שהכל ונפשות.
בונוס (חטיף מקמח תירס) – שהכל ונפשות.
בונוסים (חטיף וופל) – מזונות. אם אכל 50-60 גרם מברך על המחיה, אכל פחות מזה אך יותר מ-27 גרם נחלקו הפוסקים אם יברך נפשות או לא יברך כלל. גם בקביעות סעודה (216 גרם ויותר) מברך רק על המחיה, דאין עליהם תורת פת מחמת דקותן.
בוני (חטיף בוטנים) – שהכל ונפשות.
בוען מצולע (פרי בר, צבעו סגול – צהבהב, נאכל חי ומבושל) – אדמה ונפשות.
בורגול (ג'רישה) – מזונות ועל המחיה.
בוריטי (פרי טרופי דומה לליצ'י) – עץ ונפשות.
בוריקה (בצק ממין דגן ממולא בתבשילים) – מזונות ועל המחיה, גם אם קבע סעודתו עליו היות ומטגנים אותו בשמן עמוק, עי' ערך סופגניה.
בורקס - מזונות. לאחריו על המחיה אם אכל בורקס אחד בינוני ואף במעט פחות (המילוי לא מצטרף), טוב להחמיר ולאכול בורקס ורבע. אם אכל שלושת רבעי בורקס, נחלקו הפוסקים אם יברך נפשות או לא יברך כלל. 
בורקס חלבי משולש – בששה אחדים בינונים יש קביעות סעודה. לכתחילה אין לאכול בין ארבעה לששה אחדים. בבורקס חלבי גדול יש קביעות סעודה במעט יותר משני בורקסים. 
בורקס חלבי חצי ירח – בארבעה אחדים יש קביעות סעודה לבני ספרד. ולבני אשכנז בארבעה וחצי אחדים ומעט יותר. לכתחילה אין לאכול בין שלושה לארבעה אחדים.
בורקס ממולא בנקניק – מזונות ועל המחיה. אם אכל 216 גרם ללא המילוי, לבני ספרד אף אם לא שבע, ולבני אשכנז רק אם שבע, מברך המוציא וברכת המזון, נטילה עם ברכה. ע"ע בערך הבא. 
בורקס עם בשר או סלטים – לבני ספרד אין לצרף את הבשר והסלטים לשיעור קביעות סעודה – 216 גרם. לבני אשכנז יש לצרפם ובתנאי שאוכלם יחד. אם שבע מהבורקס לבד מברך לבני אשכנז ברכת המזון גם אם אכל מהמאפה פחות מ-216 גרם.
בורקס תפוח אדמה – בששה אחדים בינונים יש קביעות סעודה. לכתחילה אין לאכול בין ארבעה לששה אחדים. 
בוקר טוב (דגני בוקר, מיוצר על ידי חברת אם החיטה) – שהכל ונפשות.
בטטה - מבושל האדמה, חי שהכל, ואם בירך האדמה יצא.   
ביג ביט (עלית מגדים) – מזונות ונפשות.
ביגל (סוג לחם עם חור באמצעיתו) – המוציא וברכת המזון. אם הוא מתוק, ראה לחמניה מתוקה. 
בייגלה – מזונות ועל המחיה3. ב-10 אחדים של בייגלה שמיניות (11 גרם) מברך על המחיה, דזה כזית בנפח. 
בייגלה ארוך מקלות (חברת בייגל בייגל) – מזונות ועל המחיה. ב-13 אחדים (15 גרם) יש שיעור כזית. 
בייגלה טבעות (חברת בייגל בייגל) – מזונות ועל המחיה. ב-8 אחדים (16 גרם) יש שיעור כזית. 
בייגלה ללא גלוטן – שהכל ונפשות.
בייגלה מצופה שוקולד – מזונות ועל המחיה.
ביסים (קלאב מרקט) – מזונות ועל המחיה,אחוזי הדגן שבו הם כ-55 אחוז, ולכן כדי לברך על המחיה צריך לאכול כ-30 גרם וטוב להחמיר ולאכול כ-40 גרם.
ביסלי – מזונות ועל המחיה (גם בקביעות סעודה). הכמות שצריך לאכול כדי לברך ברכה אחרונה (כזית בנפח), ביסלי פלאפל– 70 אחדים (9 גרם). ביסלי גריל – 12 אחדים (12 גרם). ביסלי 
ברביקיו – 14 אחדים (14 גרם). ביסלי פיצה – 17 אחדים (11 גרם). ביסלי בצל – 10 אחדים (15 גרם). ביסלי בצל מעושן – 15 אחדים (17 גרם). ביסלי חמוץ חריף – 15 אחדים (17 גרם).
ביסלי אח - שהכל ונפשות. 
ביסלי דק – שהכל ונפשות.
ביסלי תירס – שהכל ונפשות.
ביסקוויט – מזונות. אכל 15 גרם – 3 יחידות קטנות מברך על המחיה. המטביל ביסקוויט בכוס תה וכדו' מברך רק מזונות, נחלקו הפוסקים האם המשקה מצטרף לשיעור כזית.
ביסקוויט טבול בתה או קפה – אם מטרתו כדי להטעים את הביסקוויט, מברך רק מזונות ועל המחיה. אם מטרתו גם לשם שתיה נכון לברך שתי ברכות. 
ביצה חיה – אינו מברך והמברך (שהכל) יש לו על מה שיסמוך. אם הוסיף מעט סוכר, מברך לכל הדעות. לענין ברכה אחרונה, עי' סימן ר"י הערה פ"א.
ביצים - שהכל ונפשות. בשלושת רבעי ביצה בינונית יש שיעור כזית. 
בירה – שהכל. ברכה אחרונה נפשות רק אם שתה רביעית (כחצי כוס חד פעמי) תוך 3-4 שניות.
בירה עם זיתים, חמוצים, בייגלה – מברך על כל מין ויקדים לברך מזונות, עץ, אדמה, ורק אז שהכל על הבירה או על משקה חריף אחר.
בלינצ'ס – מזונות ועל המחיה. אם קבע סעודתו (216 גרם) המוציא וברכת המזון, נטילת ידיים עם ברכה4. בלינצ'ס שהוא מאוד מאוד דק, אין בו דין קביעות סעודה.
בלינצ'ס ממולא –  מזונות ועל המחיה, ואם המילוי מרובה מברך שתי ברכות תחילה וסוף. 
במבה – שהכל ונפשות. שיעור כזית בנפח לברכה אחרונה, במבה רגילה – 14 אחדים. במבה נוגט – 10 אחדים. במבה אדומה – 30 אחדים. 
במבה בייגלה מלוח (גולדה, חברת אוסם) – מזונות ונפשות. 
במבה קרם עוגיות (חברת אוסם) – מזונות ונפשות. 
במבה שיבולת שועל – מזונות ונפשות. 
במבוק – במקומות שלא מגדלים אותו על דעת לאוכלו, כגון בארץ ישראל, שהכל ונפשות. במקומות שמגדלים אותו על דעת לאוכלו, אדמה ונפשות ולא העץ היות ואוכל את העץ בעצמו.אם הובאו ממקומות שמגדלים אותו על דעת לאוכלו לארץ ישראל, ברכתו שהכל היות וכעת אוכלו במקום שאין דרכו בכך. 
במטה (פרי אקזוטי, צורת כדור, צבעו צהוב, טעמו מתוק – חמצמץ) – עץ ונפשות.
במיה – אדמה ונפשות. אכלה חיה, שהכל.
בננה – אדמה ונפשות (סימן ר"ג ס"ג). אם בירך העץ עי"ש 
בסעיף ד'.
בננה מרוסקת – האדמה.
בננה צ'יפס (ממתק העשוי מבננה מיובשת) – אדמה ונפשות.
בננית (ממתק בטעם בננה) – שהכל ונפשות.
בסט נאש (חטיפים מקמח תפוח אדמה) – שהכל ונפשות.
בסיסה – מזונות ועל המחיה.
בצל חי – שהכל. צלוי או מבושל עד שאיבד מחריפותו וטעים באכילתו, אדמה ונפשות.
בצל ירוק – אדמה ונפשות5. 
בצל ממולא בשר - שהכל ונפשות, אם העיקר בשבילו זה הבצל והבשר בא להטעימו, אדמה ונפשות.
בצלים בתוך חמין ואוכלם לבד – אם מטרתו רק כדי ליתן טעם בחמין, שהכל ונפשות, אם מטרתו גם לאוכלם, אדמה ונפשות.
בצלים בתוך מרק ואוכלם לבדם – אדמה ונפשות.
בצק – שהכל.
בצק עלים "פילו" – מזונות ועל המחיה, אין בו דין קביעות סעודה. אם העלים דבוקים כמו בסתם בצק עלים, יש קביעות סעודה. 
בצק רגיל ממולא באגוזים / תמרים / שקדים / שוקולד / דבש/ מיני מתיקה – מזונות ועל המחיה6. אם אכל שיעור קביעות סעודה (216 גרם ללא המילוי, לבני ספרד אף אם לא שבע, ולבני אשכנז רק אם שבע), המוציא וברכת המזון.
בצק רגיל ממולא במיני מתיקה וניטל המילוי אחר האפיה – מזונות ועל המחיה. יש בו דין קביעות סעודה. 
בצק רגיל ממולא במעט צימוקים – המוציא וברכת המזון. 
בצק רגיל ממולא בשומשום – המוציא וברכת המזון.
בצק רגיל ממולא בתפוח אדמה / בשר / גבינה / דגים / ירקות – ישתדל לאכול שיעור קביעות סעודה, ואם בכל זאת אכל פחות יברך המוציא וברכת המזון. בצק המטוגן בשמן עמוק, אין בו דין קביעות סעודה, ראה סופגניה.
בצק רגיל שאפאוהו בצורה יבשה ונכסס – מזונות ועל המחיה בתנאי שהדרך לאוכלו לתענוג ולא בתור סעודה.
בצק שאפאו בחמה – מזונות ועל המחיה גם בקביעות סעודה. וכן אם עשאו כצורת לחם רגיל ואפאו בחמה, אך בזה נכון שלא לאכול כדי שביעה.
בצק שאפאו בטוסטר או בטוסטר אובן – המוציא וברכת המזון. 
בצק שאפאו במיקרוגל – המוציא וברכת המזון.
בצק שאפאו בשיפוד – מזונות ועל המחיה גם בקביעות סעודה.
בצק רגיל שהתבשל באדי מים – מזונות ועל המחיה, גם אם קבע סעודתו עליו, משום שנחשב כתבשיל ולא כמאפה. ע"ע ערך סופגניה. 
בצק רגיל שמרחו עליו מיני מתיקה ואפו אותו כגון שוקולד, דבש וכדו' – מזונות ועל המחיה. יש בו דין קביעות סעודה.
בקלאווה – מזונות ועל המחיה. אם קבע סעודתו (216 גרם ללא המילוי, לבני ספרד אף אם לא שבע, ולבני אשכנז רק אם שבע), המוציא וברכת המזון. אם טוגן בשמן עמוק, אין בו קביעות סעודה7.
בראוניס (מאפה שוקולד עם כמות מועטת של קמח) – מזונות ונפשות.
ברגמוט (פרי הדר דמוי אגס) – עץ ונפשות.
ברד – שהכל. ברכה אחרונה, אם שותה את הברד אינו מברך. אם מכניס הקרח לפיו ואוכלו, לבני ספרד לא מברך ולבני אשכנז מברך נפשות.
ברוקולי – מבושלים האדמה, חיים, שהכל.
בריק (בצק עלים ממולא ביצים או תפוחי אדמה ומטגנים זאת ביחד) – מזונות ועל המחיה גם אם קבע סעודתו (ראה ערך סופגניה). אין לברך על המילוי, משום ברכה שאינה צריכה היות ונאכל ברובו עם הבצק עלים. 
ברנדי – שהכל. ברכה אחרונה, עי' ערך משקאות. 
ברנפלקס – מזונות. אחוזי הדגן שבו הם 40 אחוז ולכן כדי לברך על המחיה יש לאכול כ-50 גרם.  טוב להחמיר ולאכול כ-70 גרם. אכל פחות מ-35 גרם מברך נפשות. אין בו דין קביעות סעודה. 
ברנפלקס מייפל (חברת תלמה שפע) – מזונות. ברכה אחרונה, ראה ברנפלקס. 
ברנפלקס נשנושים (חברת תלמה שפע) – מזונות. ברכה אחרונה, ראה ברנפלקס. 
ברקטים (מאפה מבצק עלים עשוי כעין צלחת ונותנים לתוכו לפתן, סלטים וכדו') – 
אם כל מין נאכל בפני עצמו, שתי ברכות תחילה וסוף. אם נאכלים יחד, גם יברך שתי ברכות היות ולא נאפו יחד ויכווין במזונות שלא לפטור את הלפתן, וכן יעשה בברכה אחרונה שיכווין בעל המחיה לא לפטור את הלפתן וכדו' ויברך גם עליו בורא נפשות.
בשר – שהכל ונפשות.
בשר עם חומוס – שהכל ונפשות.
בשר צמחי ונקניקיות – שהכל ונפשות.
בשר שמן ושתה יין להעביר השמנונית – שהכל ונפשות, ואם הוא בתוך הסעודה אינו מברך כלל.