ממתק בוטנים -  אדמה ונפשות.
ממתק בוטנים ושקדים – מברך על המין שהוא הרוב, אם לא ברור מה הרוב, מברך אדמה.
ממתק דלעת טבעי (חברת ירושלים) - אדמה ונפשות. 
ממתק חמניות – אדמה ונפשות.
ממתק חרובים (חברת ירושלים) – שהכל ונפשות. 
ממתק חרובים (נעשה מאבקת חרובים) – שהכל ונפשות.
ממתק פיסטוק – אם ניכר צורתו, עץ ונפשות. אם לא ניכר צורתו, שהכל ונפשות, ומי שהוא מבני ספרד ורוצה לברך העץ, יש לו על מה שיסמוך. 
ממתק קוקוס – שהכל ונפשות , ע"ע ערך פרי מרוסק. 
ממתק קשיו – אם ניכר צורתו, עץ ונפשות. אם לא ניכר צורתו, שהכל ונפשות, ומי שהוא מבני ספרד ורוצה לברך העץ, יש לו על מה שיסמוך.
ממתק שומשום – אדמה ונפשות. 
ממתק שקדים – עץ ונפשות. 
ממתק תמרים עם שוקולד – מברך לפי הרוב, אם הרוב תמרים, מברך העץ ומעין שלוש, ואם השוקולד הרוב, מברך שהכל ונפשות. אם לא ברור מה הרוב, מברך שהכל, ובאופן זה ישתדל לברך על מינים אחרים מעין שלוש ונפשות.
מנגו – עץ ונפשות. בין שליש לחצי פרי (תלוי בגודלו) יש שיעור לברכה אחרונה.
מנגוסטין (פרי טרופי שטעמו חמצמץ, צורתו עגולה, צבעו לבן שקוף, קליפתו חומה) – עץ ונפשות.
מנדרינה – עץ ונפשות. כבוש או מבושל, שהכל ונפשות. 
מנה חמה אטריות / קוסקוס - מזונות ועל המחיה ופוטר בזה את הירקות שבתוכם.
מנה חמה פירה – שהכל ונפשות.
מניהוט (שיח טרופי המשמש למאכל) – אדמה ונפשות.
מנצ'יס - מזונות. אם אכל מהציפוי לבד שיעור כזית תוך 4-7 דקות, מברך רק על המחיה, אם השיעור כזית הוא בצירוף הפיצוחים, נחלקו הפוסקים אם מברך נפשות או אינו מברך כלל. ולמעשה, לבני אשכנז מברך, ואף לבני ספרד יברך אם לא יכול לפטור במאכל אחר. 
מנצ'יס מקמח אורז (מגיע בצורות שונות) – מזונות ונפשות.
מעדן מוצק – שהכל. לבני אשכנז יש לברך נפשות אם אכל 27 גרם תוך 4 דקות. ולבני ספרד נכון יותר שלא יברכו וישתדלו לפטור בדבר אחר, אך המברך יש לו על מה שיסמוך. 
מעדן נוזלי (כגון אשל אחר שניערו) – שהכל. בורא נפשות אם שתה רביעית (81 גרם, כחצי כוס חד פעמי) תוך 3-4 שניות.
מעדן עם חתיכות פרי – שהכל, דהפירות טפלים למעדן משום שבאו להטעימו. נשארו פירות ואוכלם לבד, אם הם מעט לא מברך, אם הרבה, מברך. ברכה אחרונה, נפשות. דגם אם לא מברכים על המעדן, מכל מקום על הפירות יש לברך, אם יש בהם כזית. ראה מעדן מוצק. 

מצה במרק – ראה לחם במרק. דינם שווה לחלוטין, בין בפסח ובין כל ימות השנה אף לבני ספרד10.
מצה מטוגנת בפסח – יש בזה כמה אפשרויות ונכתבם בקצרה: 
א) כזית מצה (שני שליש מצה מרובעת) מטוגן בשמן עמוק או מבושל, המוציא וברכת המזון גם אם לא ניכר שזה מצה. 
ב) שברי מצה מטוגנים בשמן עמוק (בכל חתיכה פחות מכזית), מזונות ועל המחיה גם אם קבע סעודתו ואף אם ניכר שזה מצה. והוא הדין לבישול או להצפת חלב עליהם במחבת. 
ג) שברי מצה במעט שמן רק כדי שלא ידבק, המוציא וברכת המזון.
ד) שברי מצה מטוגנים בשמן ביניים, ספק מה ברכתם ולכן נכון שלא לאכול באופן זה, ואם אכל יברך מזונות ועל המחיה.
ה) שברי מצה (כל חתיכה פחות מכזית) עם ביצים תבלינים וכו' באופן שלא ניכר שזה מצה, מזונות ועל המחיה גם אם קבע סעודתו עליהם. 
מצה מטוגנת כל השנה – ראה מצה מטוגנת בפסח, דינם שווה לחלוטין11. 
מצה מצופה שוקולד – דינה כדין מצה רגילה בין בפסח ובין בכל ימות השנה12. 
מצה שרויה ביין אדום – ראה לחם שרוי ביין אדום, דינם שווה לחלוטין בין בפסח ובין כל ימות השנה, אף לבני ספרד13.
מצות כל השנה – לבני אשכנז המוציא וברכת המזון, לבני ספרד מזונות ועל המחיה14. ואם אינה נכססת כגון מצות רכות או מצות יבשות שהרטיבם, אף לבני ספרד המוציא וברכת המזון. 
מצות ללא גלוטן – דינם כדין מצות רגילות. ולענין לצאת בהם ידי חובה בפסח, עי' הליכות ברכות סימן ר"ח הערה ע"ט.  
מציצת פירות – שהכל, ואם הכניסם לפיו ומצצם, העץ. ולענין ברכה אחרונה, אם מצצם כשהם בתוך פיו, מברך נפשות על כזית (27 גרם) שמצצו תוך 4-7 דקות. ואם מצצם מחוץ לפיו, אינו מברך.
מציצת ענבים – בורא פרי העץ , לענין ברכה אחרונה דינו כמציצת פירות, רק שכשצריך לברך ברכתו היא על העץ. ראה מציצת פירות. 
מקופלת – שהכל ונפשות. בעשרים גרם יש שיעור כזית שזה מעט יותר מיחידת מיני מקופלת. 
מקלוני אורז - מזונות ונפשות. 
מקלוני אפונה – שהכל ונפשות. 
מקלוני בצל / חומוס / טופו / סויה – שהכל ונפשות, טעה ובירך אדמה, יצא.
מרוה (תבלין) – שהכל. ראה תבלינים. 
מרמולדה – שהכל. 
מרציפן (עשוי משקדים טחונים בתוספת סוכר) – שהכל ונפשות. 
מרק לענין ברכה אחרונה – לבני ספרד אינו מברך נפשות אא"כ הוא פושר ושתה רביעית (כחצי כוס חד פעמי) תוך 3-4 שניות, ובני אשכנז יש הנוהגים לברך אם שתה רביעית תוך 4 דקות. אם שתאו חם, רביעית תוך כדי שיעור שתיית רביעית, 3-4 שניות, לבני אשכנז, מברך נפשות ולבני ספרד אינו מברך. 
מרק אטריות עם עוף וירקות ואוכלם יחד – מברך רק מזונות ועל המחיה. ואם המינים ניכרים, עדיף לברך על כל מין בפני עצמו ולכווין במזונות שלא לפטור המינים האחרים, וכן יעשה בברכה אחרונה.
מרק גריסים – מעוגלים וקטנים מזונות ועל המחיה. מאורכים (דמוי אורז), אדמה ונפשות.
מרק ירקות טחון בבלנדר – שהכל ונפשות, מי שהוא מבני ספרד ורוצה לברך אדמה, יש לו על מה שיסמוך.
מרק עם ירקות ואבקת מרק ושותה רק את המרק – שהכל ונפשות. ראה מרק לענין ברכה אחרונה. 
מרק עם ירקות ואוכלם יחד – אדמה ונפשות. אם הירקות 
מועטים – שהכל. ברכה אחרונה באופן זה, אם אכל כזית מהירקות תוך 4-7 דקות, מברך בורא נפשות, ואם אין כזית בירקות, ראה מרק לענין ברכה אחרונה. 
מרק עם ירקות ועוף – שתי ברכות. ברכה אחרונה, ראה מרק עם ירקות ואוכלם יחד. 
מרק עם ירקות ועוף ושותה רק את המרק – שהכל.
מרק עם מיני דגן ושותה רק את המרק – שהכל.
מרק עם שקדי מרק – אם העיקר זה השקדי מרק מברך רק מזונות, ואם שניהם חשובים עבורו, מברך שתי ברכות ויכווין במזונות שלא לפטור המרק.
מרק עם קרוטונים – אם העיקר זה הקרוטונים מברך רק מזונות, ואם שניהם חשובים עבורו, מברך שתי ברכות ויכווין במזונות שלא לפטור המרק.
מרק שהתבשל עם מיני דגן ואוכלם יחד – מזונות ועל המחיה, ואם המיני דגן מועטים ועיקר דעתו על המרק, מברך שתי ברכות ויברך תחילה על המרק. ברכה אחרונה באופן זה, על המחיה אם אכל כזית מהמיני דגן תוך 4-7 דקות. את המרק יפטור בנפשות על דבר אחר. 
מרק שנתבשל עם אורז – מברך על המין העיקרי עבורו, ואם שניהם חשובים לו, מברך כפי המין שהוא הרוב.
מרק שקיבל טעם הירקות בלבד – האדמה, ויותר נכון לבני ספרד לברך שהכל.
מרשמלו – שהכל ונפשות, היות ולועסים אותו. ראה עוד סוכריה.
מרשמלו קריספ (פצפוצי אורז עם קרם מרשמלו) – מזונות ונפשות, משום שהרוב הם הפצפוצי אורז.
מש (מין קטנית, מכונה גם אפונה סינית) – אדמה ונפשות.
משמש – עץ ונפשות. חי, כבוש או מבושל, לפי שכך דרכו.
משקאות – כל סוגי המשקאות ברכתם שהכל ונפשות (חוץ מיין). בכדי לברך נפשות צריך לשתות רביעית (81 גרם, כחצי כוס חד פעמי) תוך 3-4 שניות, אך אם שתה יותר מזמן זה, אינו מברך. ולכן אין לברך נפשות על שתיה חמה או חריפה. יש מבני אשכנז הנוהגים לברך. שתה שתיה חמה או חריפה, רביעית תוך כדי שיעור שתיית רביעית, 3-4 שניות, לבני ספרד אינו מברך ברכה אחרונה, ולבני אשכנז מברך נפשות. 
משקאות חריפים – שהכל. ברכה אחרונה, בני ספרד לא מברכים. בני אשכנז, אם שתה רביעית תוך 3-4 שניות, מברך נפשות, ואם שתה תוך 4-7 דקות, תלוי במנהג של ברכה אחרונה על שתיה חמה.
משקאות מתוקים כשאינו צמא – שהכל.
משקה חריף – אם לא נהנה כלל בשתייתו אינו מברך, ואם נהנה על ידי הדחק מברך את ברכתו הראויה. ברכה אחרונה, עי' ערך משקאות. 
מתאים (חטיף וופל) – מזונות. אם אכל 60-70 גרם מברך על המחיה, אכל פחות מזה אך יותר מ-27 גרם נחלקו הפוסקים אם יברך נפשות או לא יברך כלל ולמעשה, יברך נפשות. גם בקביעות סעודה (216 גרם ויותר) מברך רק על המחיה, דאין עליהם תורת פת מחמת דקותן.